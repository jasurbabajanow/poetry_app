{
    "item": [
        {
            "success": true,
            "data": {
                "poem": {
                    "id": 15,
                    "title": "Türkmeniň",
                    "body": "Jeýhun bilen bahry-Hazar arasy,\r\nÇöl üstünden öser ýeli türkmeniň.\r\nGül gunçasy – gara gözüm garasy,\r\nGara dagdan iner sili türkmeniň.\r\n\r\nHak sylamyş, bardyr onuň saýasy,\r\nÇyrpynşar çölünde neri-maýasy,\r\nReňbe-reň gül açar ýaşyl ýaýlasy,\r\nGark bolmuş reýhana çöli türkmeniň.\r\n\r\nAl-ýaşyl bürenip çykar perisi,\r\nKükeýip burk urar anbaryň ysy,\r\nBeg, töre, aksakal – ýurduň eýesi,\r\nKüren tutar gözel ili türkmeniň.\r\n\r\nOl merdiň ogludyr, mertdir pederi,\r\nGörogly-gardaşy, serhoşdyr seri,\r\nDagda – düzde kowsa saýýatlar, diri\r\nAlabilmez, ýolbars ogly turkmeniň.\r\n\r\nGöwünler, ýürekler bir bolup başlar,\r\nTartsa ýygyn, erär topraklar-daşlar,\r\nBir suprada taýýar kylynsa aşlar,\r\nGöteriler ol ykbaly türkmeniň.\r\n\r\nGöwün howalanar, ata çykanda,\r\nDaglar lagla döner, gyýa bakanda,\r\nBal getirer joşup, derýa akanda,\r\nBent tutdyrmaz, gelse sili türkmeniň.",
                    "audio": "https://magtymguly.datmddi.edu.tm/storage/audio/poem/mEvRobi3f1/2. DOWRAN BU GUN.mp3"
                }
            },
            "exception": null
        },
        {
            "success": true,
            "data": {
                "poem": {
                    "id": 30,
                    "title": "Bolar sen",
                    "body": "Belent daglar beýikligňe buýsanma,\r\nGüdazda suw bolan zer dek bolar sen.\r\nTereň derýa, haýbatyňa guwanma,\r\nWagtyň ýetse, guryp, ýer dek bolar sen.\r\n\r\nDaglaryň arslany, babyr,peleňi,\r\nMuş bile deň bolar pil, peşe jeňi,\r\nMejmegul-Bahreýniň, Niliň näheňi,\r\nGulagyna urlan har dek bolar sen.\r\n\r\nKyýamatdan bir söz diýdim baýakda,\r\nGaraw bardyr ýersiz urlan taýakda,\r\nZalymlar hor bolar, galar aýakda,\r\nGaryp, sen ýyglama, şir dek bolar sen.\r\n\r\nÝagşy bedew münen, hup mahbup guçan,\r\nBile eltipmidir bakyýa göçen,\r\nHakykat namartdyr imansyz geçen,\r\nIman bilen barsaň, ner dek bolar sen.\r\n\r\nGerçe nesihatdyr illere sözüň,\r\nIl almazdan owwal tutawer özüň,\r\nAlymlara uýsaň, açylar gözüň,\r\nJahyllara uýsaň, kör dek bolar sen.\r\n\r\nLukman kibi dertli dermanyn berseň,\r\nSüleýman dek döwni permana salsaň,\r\nIsgender dek ýeriň ýüzüni alsaň,\r\nÝere ýegsan bolup, ýer dek bolar sen.\r\n\r\nMagtymguly, garap sözle daşyňy,\r\nJaýyn ilip sarp et bolsa aşyňy,\r\nKämil tapsaň, goý ýolunda başuňy,\r\nÄr yzynda gezseň, är dek bolar sen."
                }
            }
        },
        {
            "success": true,
            "data": {
                "poem": {
                    "id": 16,
                    "title": "Bu gün",
                    "body": "Dogdy asmanyň Zöhresi,\r\nÇyn aşyga döwran bu gün.\r\nAçyldy zemin lälesi,\r\nIşbu dünýä reýhan bu gün.\r\n\r\nHer saýranda şeýda bilbil,\r\nÖwşün atar öwüsip gül,\r\nAşyk bolsaň, muny ýat bil,\r\nMagşuk saňa gurban bu gün.\r\n\r\nDil senewer şekeristan,\r\nÄlem-jahan gül-gülüstan,\r\nGoýnuň içre biten bossan,\r\nGoç ýigitler bagban bu gün.\r\n\r\nGül dessesin tirer bolsaň,\r\nGülşen içre girer bolsaň,\r\nMenden habar sorar bolsaň,\r\nToty güftar zyban bu gün.\r\n\r\nDaglar başyn ümür basan,\r\nJülgesinde güller ösen,\r\nHer deminde namart gysan\r\nAdyl şahdan perman bu gün\r\n\r\nDowamatdyr il merdine,\r\nAwun bermez şir gurduna,\r\nÇyn aşygyň ol derdine,\r\nPyragydan derman bu gün.",
                    "audio": "https://magtymguly.datmddi.edu.tm/storage/audio/poem/mEvRobi3f1/2. DOWRAN BU GUN.mp3"
                }
            },
            "exception": null
        },
        {
            "success": true,
            "data": {
                "poem": {
                    "id": 35,
                    "title": "Aýryldym",
                    "body": "Bilbilem, ahy-zar çekip,\r\nTäze gülzardan aýryldym.\r\nGözden ganly ýaşym döküp,\r\nSöwdügim ýardan aýryldym.\r\n\r\nÝara ýaraşar sürmeçe,\r\nSypatyn söýlärem ençe,\r\nAgzy şeker, lebi gunça,\r\nZülpi garadan aýryldym.\r\n\r\nŞirin janda ýokdur takat,\r\nJebri onuň jana rahat,\r\nGaşlary pitneýi-apat,\r\nÇeşmi hunhordan aýryldym.\r\n\r\nAýryldym gunça –gülümden,\r\nSyýa saçy sünbülimden,\r\nHoş owazly bilbilimden,\r\nŞirin güftardan aýryldym.\r\n\r\nDäli köňlüm arzymany,\r\nKülli gözelleriň hany,\r\nSekiz jennetiň bossany,\r\nBakjaly bardan aýryldym\r\n\r\nIlleri bar deňli-deňli,\r\nSowuk suwly, ter öleňli\r\nIli-gökleň, ady –Meňli,\r\nNäzli dildardan aýryldym.\r\n\r\nMagtymguly, aşyk messan,\r\nBagladym şanyna dessan,\r\nMenzilgähi bagu-bossan,\r\nAlmaly nardan aýryldym."
                }
            }
        },
        {
            "success": true,
            "data": {
                "poem": {
                    "id": 17,
                    "title": "Boýlaryňa",
                    "body": "Ýörseň, ýarym, guwanar men,\r\nSerwi kamat boýlaryňa.\r\nGülden puşeş ýaraşypdyr,\r\nAjap rahat boýlaryňa.\r\n\r\nMen-bilbile eýläp azar,\r\nAldyň şirin janym nisar,\r\nZüleýhadan galan zünnar,\r\nBolsun hajat boýlaryňa.\r\n\r\nGörsem roýuň, ýok armanym,\r\nSensiz hazan ursun janym,\r\nYkbalym, dinim-imanym\r\nKylam hormat boýlaryňa.\r\n\r\nYşkyň bilen men dat eýläp,\r\nÖwrenip men, adat eýläp,\r\nÖmür-ahyr perýat eýläp,\r\nÝetmez lahat boýlaryňa.\r\n\r\nGören aşyk geda bolar,\r\nIl-günunden jyda bolar,\r\nMagtymguly pida bolar,\r\nDin-keramat boýlaryňa.",
                    "audio": "https://magtymguly.datmddi.edu.tm/storage/audio/poem/CeHdUOaCGM/3. MEKAN BOYLARYNA.mp3"
                }
            },
            "exception": null
        },
        {
            "success": true,
            "data": {
                "poem": {
                    "id": 18,
                    "title": "Är ýanynda bellidir",
                    "body": "Ýagşylygy pis bilmez,\r\nÄr ýanynda bellidir.\r\nGörer gözüň gymmaty\r\nKör ýanynda bellidir.\r\n\r\nDäli köňül daýanjy,\r\nÝokdur dünýä ynanjy,\r\nSag gulagyň guwanjy\r\nKer ýanynda bellidir.\r\n\r\nEger pir sen, eger ýaş,\r\nKylma syryň halka paş,\r\nSyr saklagan mähek daş\r\nZer ýanynda bellidir.\r\n\r\nBu dünýäniň myrady\r\nAt, zagyfdyr, zürýady,\r\nArwananyň  kuwwaty\r\nNer ýanynda bellidir.",
                    "audio": "https://magtymguly.datmddi.edu.tm/storage/audio/poem/n9bXqddzbH/4. DOWRAN AR YANYNDA BELLIDIR.mp3"
                }
            },
            "exception": null
        },
        {
            "success": true,
            "data": {
                "poem": {
                    "id": 21,
                    "title": "Paş eder seni",
                    "body": "Içki syryň aýtma her bir namarda,\r\nSyryň ile ýaýyp, paş eder seni.\r\nOgry-kezzap bilen obadaş bolma,\r\nMalyňdan aýyryp, aç eder seni.\r\n\r\nSam-sam adam bilen oturma, turma,\r\nZynhar, namart bilen sen söhbet gurma,\r\nGadyrdan dostuňdan ýüzüň öwürme,\r\nBarsaň, depesine täç eder seni.\r\n\r\nBir goç ýigit näzenine ýar bolsa,\r\nJemalyny bir görmäge zar bolsa,\r\nAralykda bir şum rakyp bar bolsa,\r\nÝagşy dostuň bilen öç eder seni.\r\n\r\nSopular ýaňylyp aýtmaz senany,\r\nSäher tursaň, geçgeý barça günäni,\r\nAýtmawer gybat söz, etme zynany,\r\nDowzahyň oduna duş eder seni.\r\n\r\nMagtymguly, ile ýaýdyň nesihat,\r\nZynhar, ýaman bilen bolmagyn ülpet,\r\nHuda berse sagadatly bir perzent,\r\nGarrygan çagyňda ýaş eder seni.",
                    "audio": "https://magtymguly.datmddi.edu.tm/storage/audio/poem/n1OjTFsFQV/7. MEKAN PAS EDER SENI+.mp3"
                }
            },
            "exception": null
        },
        {
            "success": true,
            "data": {
                "poem": {
                    "id": 44,
                    "title": "Çagdyr bu çaglar",
                    "body": "Säher wagty gapyl bolmaň, ýaranlar,\r\nDergähler açylar çagdyr bu çaglar.\r\nRehmete duş geldi bu wagt erenler,\r\nHak nury saçylar çagdyr bu çaglar.\r\n\r\nAsy bolma, günähiňden ýanawer,\r\nÖzüň tany, menligiňden inewer,\r\nÝagşy wagtdyr, toba kylyp, dönewer,\r\nÝazyklar geçiler çagdyr bu çaglar.\r\n\r\nHak seni saklasyn hijran ýalyndan,\r\nAzaşmagyn ýolçularyň ýolundan,\r\nMuhabbet jamlary dostuň elinden,\r\nHäzir bol, içiler çagdyr bu çaglar.\r\n\r\nÝüz ýyl gezseň ýalançyny sürübän,\r\nTen topraga döner bir gün eribän,\r\nÝokluk meýdanynda mejlis guruban,\r\nMenlikden geçylar çagdyr bu çaglar.\r\n\r\nMagtymguly, gitdiň dünýä köýüne,\r\nJahyllykda köňül goýduň oýuna,\r\nImdi aýak basdyň otuz öýüne,\r\nGöz ýaşy saçylar çagdyr bu çaglar."
                }
            }
        },
        {
            "success": true,
            "data": {
                "poem": {
                    "id": 22,
                    "title": "Görüm görülmegen ýerde",
                    "body": "Yzzat, hormat, syn etmegin\r\nGörüm görülmegen ýerde.\r\nAkyl bolsaň  söz aýtmagyn\r\nNobat berilmegen ýerde.\r\n\r\nAkly ýagşylar unutmaz,\r\nGury agaja ýaprak bitmez,\r\nAkylly är mesgen tutmaz\r\nHulky söýülmegen ýerde.\r\n\r\nBatyl galan aryk akmaz,\r\nHer naşydan kerem çykmaz,\r\nIt gözlemez, pişik bakmaz\r\nSupra ýaýylmagyn  ýerde.\r\n\r\nHaj eýleseň, jara döner,\r\nGül açylsa, zara döner,\r\nHyzmat etmek hara döner\r\nGadryň bilinmegen ýerde.\r\n\r\nNamart goş üstünde harlar,\r\nOrta -  aş üstünde gürlär,\r\nSöweş gurup, gylyç parlar\r\nJyza urulmagan ýerde.\r\n\r\nÖý içinde hyra döner,\r\nMuhannes bir nere döner,\r\nTilki, şagal şire döner\r\nSöweş gurulmagan ýerde.\r\n\r\nParasat kyl bakyp akla,\r\nGoç ýigidiň sözün hakla,\r\nMagtymguly, diliň sakla\r\nHabar soralmagan ýerde.",
                    "audio": "https://magtymguly.datmddi.edu.tm/storage/audio/poem/2ypVCvE2JE/8.mp3"
                }
            }
        },
        {
            "success": true,
            "data": {
                "poem": {
                    "id": 26,
                    "title": "Gara reň bolar",
                    "body": "Hozuň daş gabygy, azergun güli,\r\nSuwun saça çalsaň, gara reň bolar.\r\nIçiň şerden sakla, gybatdan dili,\r\nSaklamasaň, köňül gözgiň zeň bolar.\r\n\r\nHer kişi kim, ýamanlyga kast eýlär,\r\nIki dünýä öz işine kest eýlär,\r\nÝagşy gylyk duşmanyňy dost eýlär,\r\nGylygyň bet bolsa, işiň jeň bolar.\r\n\r\nÝigidiň bolmasa, sözde keseri,\r\nEýmençdir, aýrylmaz aýakdan seri,\r\nHer kimde bolmasa iman eseri,\r\nÝüregi erimez, syýa seň bolar.\r\n\r\nAdam ogly awaradyr, asydyr,\r\nBir söz diýseň ýagşy äre besidir,\r\nBilip bolmaz Hakyň dosty haýsydyr,\r\nAlkyşy köp alsaň, işiň oň bolar.\r\n\r\nMagtymguly, sözüm gysga, şerhi köp,\r\nBilmeze hiç, bilen ýanda nyrhy köp,\r\nÝeriň ýerden, äriň ärden parhy köp,\r\nMüşgil budur – sözleşende deň bolar",
                    "audio": "https://magtymguly.datmddi.edu.tm/storage/audio/poem/Tm31L4dAQ7/12. MEKAN GARA REN BOLAR.mp3"
                }
            }
        },
        {
            "success": true,
            "data": {
                "poem": {
                    "id": 31,
                    "title": "Uýat eýleýir",
                    "body": "Meňli hanym golun dişläp,\r\nBizden ki uýat eýleýir.\r\nKä daranyp, uz ýörişläp,\r\nBizden ki uýat eýleýir.\r\n\r\nAşyk, gulak goýgul söze,\r\nSyýa zülp ýaraşar ýüze,\r\nSürme çalyp gara göze,\r\nBizden ki uýat eýleýir.\r\n\r\nGeýipdir gyzyl-ýaşyly,\r\nBilmen nedir ýar hyýaly,\r\nGöz edip ýomut, ahaly,\r\nBizden ki uýat eýleýir.\r\n\r\nYkbal çapmaz ýöreý diýsem,\r\nÝokdur malym, bereý diýsem,\r\nAç, roýuňy  göreý diýsem,\r\nÖwrülip uýat eýleýir.\r\n\r\nGörüşeli, Meňli hanym,\r\nIstihanym, şirin janym.\r\nPyragy diýr, din-imanym\r\nÝetdirmez, uýat eýleýir.",
                    "audio": "https://magtymguly.datmddi.edu.tm/storage/audio/poem/w4QOfErwt0/17. MEKAN  UYETEYLEYIR.mp3"
                }
            },
            "exception": null
        },
        {
            "success": true,
            "data": {
                "poem": {
                    "id": 33,
                    "title": "Donly görner",
                    "body": "Dogry bakmazlar jullyýa,\r\nGöze gyzyl donly görner.\r\nSöze pähm etmez akmak - gedi,\r\nÖz ýanyndan dilli görner.\r\n\r\nBaşa degmeýinçä gurtlar.\r\nKast etmäň, gerekdir ýurtlar,\r\nÝagyda tanalar mertler,\r\nIl içinde mally görner.\r\n\r\nPikr et başa iş düşmände,\r\nYssy ýokdur  soň puşmanda,\r\nAt – meýdanda, är – duşmanda,\r\nToýda tirme şally görner.\r\n\r\nJany sagyň sözlär dili,\r\nJomardyň dek durmaz eli,\r\nHer kişiniň öz akyly,\r\nÖzüne kemally görner.\r\n\r\nGadymdan setdir ýagşylyk,\r\nÝagşy zatdyr ýagşy gylyk,\r\nMert ýigide az ýagşylyk,\r\nAz hem söýgüli görner.\r\n\r\nGel, akyl dolandyr indi,\r\nÝürek peýwendi, jan bendi,\r\nHer kişiniň öz perzendi\r\nÖzüne jemally görner.\r\n\r\nMagtymguly, söz binýadyň\r\nAgzynda ýakynyň, ýadyň,\r\nHünär ýok, söz bilen adyň\r\nHalk içinde belli görner.",
                    "audio": "https://magtymguly.datmddi.edu.tm/storage/au.mp3"
                }
            }
        },
        {
            "success": true,
            "data": {
                "poem": {
                    "id": 19,
                    "title": "Gözel sen",
                    "body": "Gün hanjary gökden ýere inende,\r\nGüne garşy dogan Aýy, gözel sen.\r\nUssa Jagfar işi, senjap jüpbesi,\r\nYspyhanda gurlan ýaýy, gözel sen.\r\n\r\nSaçbagyň ujunyň simdir işmesi,\r\nÜstüňden ýol düşse, kyndyr aşmasy,\r\nAgzyň aby-haýat, Zemzem çeşmesi,\r\nAýnal-baky suwnuň laýy, gözel sen.\r\n\r\nGyzyl diýsem-gyzyl, al diýsem-al sen,\r\nHindistanda- şeker, Bulgarda-bal sen,\r\nYşk bilen açylan bir täze gül sen,\r\nÝusup-Züleýhanyň taýy, gözel sen.\r\n\r\nHer kim güýçli bolsa, oňa “pir” diýrler,\r\n“Dertli guluň dermanyny biýr” diýrler,\r\n“Gawunyň ýagşysyn şagal iýr” diýrler,\r\nYkbally bendäniň paýy, gözel sen\r\n\r\nOwazaň Çyn-Maçyn, daglar aşasy,\r\nSeni görenleriň akly çaşasy,\r\nHindistanyň reňkli gyzyl şişesi,\r\nSuraýy çilimniň naýy, gözel sen\r\n\r\nMagtymguly halkdan syryn gizlese,\r\nDişini uşadyň, ýalan sözlese,\r\nOwalda, ahyrda Eýäm gözlese,\r\nGaryp biçäräniň paýy gözel sen."
                }
            }
        },
        {
            "success": true,
            "data": {
                "poem": {
                    "id": 26,
                    "title": "Gara reň bolar",
                    "body": "Hozuň daş gabygy, azergun güli,\r\nSuwun saça çalsaň, gara reň bolar.\r\nIçiň şerden sakla, gybatdan dili,\r\nSaklamasaň, köňül gözgiň zeň bolar.\r\n\r\nHer kişi kim, ýamanlyga kast eýlär,\r\nIki dünýä öz işine kest eýlär,\r\nÝagşy gylyk duşmanyňy dost eýlär,\r\nGylygyň bet bolsa, işiň jeň bolar.\r\n\r\nÝigidiň bolmasa, sözde keseri,\r\nEýmençdir, aýrylmaz aýakdan seri,\r\nHer kimde bolmasa iman eseri,\r\nÝüregi erimez, syýa seň bolar.\r\n\r\nAdam ogly awaradyr, asydyr,\r\nBir söz diýseň ýagşy äre besidir,\r\nBilip bolmaz Hakyň dosty haýsydyr,\r\nAlkyşy köp alsaň, işiň oň bolar.\r\n\r\nMagtymguly, sözüm gysga, şerhi köp,\r\nBilmeze hiç, bilen ýanda nyrhy köp,\r\nÝeriň ýerden, äriň ärden parhy köp,\r\nMüşgil budur – sözleşende deň bolar",
                    "audio": "https://magtymguly.datmddi.edu.tm/storage/audio/poem/Tm31L4dAQ7/12. MEKAN GARA REN BOLAR.mp3"
                }
            }
        }
    ]
}